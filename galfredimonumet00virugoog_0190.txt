160 amun. uouuuurxusrs

praelio, stragem Britonibus faciunt, sese viriliter defen-
dentes. Ibi etenim arborum auxilio, tela Britonum
vitabant. Quod Arturus intuens, jussit arbores circa
illam partem nemoris incidi, et truncos ita in circuitu
locari, ut egressus eis abnegaretur. Volebat namque
illos inclusos tam diu obsidere, donec fame interirent.
Quo facto, jussit turmas ambire nemus, mansitque
tribus diebus ibidem. Cum igitur Saxones quo vesce-
rentur indigerent, ne subita fame perirent, petierunt eo
pacto egressum, ut relicto omni auro et argento, cum
solis navibus in Germaniam redire sinerentur. Promi-

l

serunt quoque se daturos ei tributum ex Germania,
obsidesque inde mansuros. 'l'unc Arturus quaesito
consilio, eorum petitioni acquievit. Retinuit namque
ipsorum opeS, reddendique vectigalis obsides, solumque
abscessum largitus est. Cumque illi in redeundo
domum aequora sulcarent, piguit peractae pactionis,
retortisque velis in Britanniam redierunt, et 'l'otone-
sium littus adiverunt. Nacti deinde patriam tellurem
usque ad Sabrinum mare depopulantur, colonos letiferis
vulneribus afficientes. Inde arrepto itinere versus
pagum Badonis‚ urbem obsident. quue cum regi
nunciatum esset,admirans ultra modum ipsorum facinus,
jassit fieri judicium de illorum obsidibus brevi mora
suspendendis. Praetermissa etiam inquietatione, qua
Scotos et Pictos opprimere incoeperat, obsidionem

 

dispergere festinavit. Maximis vero angustiis est
cruciatus, quoniam Hoelum nepotem suum morbo
gravatum in civitatem Alclud deserebat. Postremo
Sumersetensem provinciam ingressus, visa cominus
obsidione, in haec verba locutus est: “Quoniam impiis·
simi atquc invisi nominis Saxones iidem mihi dedignati
sunt servare: ego fidem Deo meo conservans sanguinem
concivium meorum in ipsos hodie vindicare conabor.

· Armate vos viri, armate, et proditores istos viriliter
invadite, quos proculdubio auxiliante Christo trium,
phabimus.'' ·

 

