fflsronra ane. narr. arn. vn 113

ut regi nunciata fuerunt, ei vehementer placuerunt:
quia invitus sineret Hengistum abire. Postremo
jussit et cives et Saxones Maiis kalendis, quae jam
instare incipiebant, juxta Ambrii eoenobium convenire,
ut ibidem praedicta statuerentur. Quod cum in utra
que parte statutum esset: Hengistus nova proditione
usus, commilitonibus suis praecepit, ut unusquisque
longum cultrum intra caligas absconditum haberent.
Et cum colloquium securius tractarent Britones: ipse
cis hoc daret signnm, [anot oure satos: unde quisque
paratus astantem Britonem audacter occuparet, atque
abstractis cultris ocyus ipsum jugularet. Nec mora,
statuta die instante convenerunt omnes intra nominatam
urbem, et de pace habenda colloquium inceperunt.
Ut igitur horam proditioni sua idoneam inspexisset
Hengistus, vociferatus est, Ncmct oure saeoc: stilico
Vortegirnum accepit, et per pallium detinuit. Audito
ocyus signo, abstraxerunt Saxones cultros suos, et
astantes principes invaserunt, ipsosque nihil tale prae-
meditantes jugulaverunt circiter quadringentos sexa-
ginta, inter barones et consules, (quorum corpora
beatus Eldadus postmodum sepelivit, atquc Christiano
more humavit, haud longe a Kaercarcdane, quae nunc
salesberia dicitur, in cemeterio quod est juxta coeno-
bium Ambrii abbatis, qui olim iamdator ipsius extiterat.
Omnes enim sine armis advenerant, nec aliud nisi de
pace tractanda existimabant. Unde ceteri qui propter
proditionem accesserant, levius ipsos inermes interficere
potuerunt. Non impune tamen hac egerunt Pagani:
qni multi eorum perempti fuerunt: dum neci ceterorum
imminerent. Eripiebaut enim Britones ex tellure

lapides et fustes, atque sese defendere volentes, prodi-
tores illidebant.

 

